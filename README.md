# დასკვნითი გამოცდა
ჯგუფი 1.1  ანა ხინჩიკაშვილი ,  მარიამ ჟივიძე

## ციტატების აპლიკაცია
   ერთ სივრცეში გაერთიანებული სხვადასხვა ავტორის ციტატები, რომლებიც ეხება მრავალფეროვან თემებს, ეხმარება მოსწავლეებს, აბიტურიენტებსა და სხვა ყველა ადამიანს სხვადასხვა პრობლემის მოგვარებაში. აბიტურიენტები ამ აპლიკაციას გამოიყენებენ ქართული ენის გამოცდის ჩასაბარებლად, მოსწავლეები - სწავლა-განათლებისთვის, ხოლო ყველა სხვა ადამიანი - საკუთარი თავის პოვნისთვისა და მოტივაციის ასამაღლებლად. ერთმა ციტატამ შეიძლება პიროვნების რუტინა შეცვალოს, ხოლო მათმა ნაკრებმა - მთელი მათი ცხოვრება. ამიტომ შევქმენით აპლიკაცია, რომელიც ხალხის ცხოვრებას უკეთესობისკენ შეცვლას ემსახურება.
   
   ჩვენს აპლიკაციაში სხვადასხვა სერვისი გვაქვს. მომხმარებელს შეუძლია რეგისტრაციის გავლა, პაროლის აღდგენა და შეცვლა. მთავარ გვერდზე ისინი ნახავენ ციტატების ჩამონათვალს, ხოლო profile - ის ტაბზე შეეძლებათ პაროლის შეცვლა, ანგარიშიდან გამოსვლა და კონფიდენციალურობის პოლიტიკაზე დათანხმება.  ჩვენი აპლიკაცია იმუშავებს მარტივად და კომფორტულად, რათა მომხმარებელს არ გაუჭირდეს ნავიგაცია.
   
   მომხმარებელს ჩვენი აპლიკაციის გამოყენება შეეძლება, მხოლოდ მას შემდეგ, რაც გაივლის რეგისტრაციას. აპლიკაციის გახსნისას registration ღილაკზე დაჭერით, მას შეეძლება დარეგისტრირება. მან მხოლოდ და მხოლოდ უნდა მიუთითოს თავისი სახელი, გვარი, მეილი, პაროლი და ქვევით არსებულ ღილაკზე დაჭერით ის დარეგისტრირდება.
   
### ძირითადი ტექნიკური გადაწყვეტები
   ჩვენ დავიცავით **single activity architecture**.
   
   ავტორიზაცია/რეგისტრაცია/პაროლის აღდგენა/პაროლის შეცვლა -  ეს ფუნქციები დავამატეთ  **FireBase - ის** სერვისების დახმარებით. ასევე გამოყენებული გვაქვს **Firebase Realtime Database**. მისი საშუალებით ვინახავთ მომხმარებლის ისეთ მონაცემებს, როგორიცაა სახელი და გვარი. ამ მონაცემების ამოღება და გამოყენება შეგვიძლია ნებისმიერ დროს. სწორედ ამ ფუნქციას ვიყენებთ ProfileFragment - ზე.
   
   პირველი სამი ფუქნცია აპლიკაციაში შესვლისთანავე ხელმისაწვდომია. ჩვენ შევქმენით სამი ფრაგმენტი : LoginFragment, RegistrationFragment, ResetPasswordFragment. ისინი გავაერთიანეთ nav_host_fragment_container - ში და მოვათავსეთ activity_main - ზე. როდესაც გავხსნით აპლიკაციას პირველად LoginFragment - ზე ვხვდებით. 
   
   თუ არ აქვს მომხმარებელს ანგარიში, მისი შექმნა შეუძლია RegistrationFragment - ზე, სადაც გადავა registration ღილაკზე დაჭერით. აქ ის მიუთითებს თავის სახელს, გვარს, მეილს, პაროლს და იქვე არსებულ ღილაკზე დაჭერით დარეგისტრირდება და პირდაპირ გადავა HomeFragment - ზე. 
   
   თუ უკვე აქვს მომხმარებელს ანგარიში, LoginFragment - ზე მას შეუძლია თავისი მეილისა და პაროლის შეყვანა და log in ღილაკზე დაჭერით გადავა HomeFragment - ზე. 
   
   ასევე თუ მომხმარებელს სურს პაროლის აღდგენა, reset password ღილაკზე დაჭერით ის გადავა ResetPasswordFragment - ზე, სადაც ის ჩაწერს თავის მეილს და მეილზე მოუვა შეტყობინება ახალი პაროლის თაობზე. ეს ყველა ფუნქცია მუშაობს **Navigation Component -  ის** საშუალებით. 

   ავტორიზაციის ან რეგისტრაციის გავლის შემდეგ მომხმარებელი იმყოფება HomeFragment - ზე, სადაც ორი უმთავრესი QuoteFragment  და ProfileFragment - ია. ეს გავაკეთეთ **View Pager - ისა**  და  Tab Layout - ის საშუალებით. შევმენით ViewPagerFragmentAdapter, სადაც ორ უმთავრეს ფრაგმენტს განვუსაზღვრეთ პოზიციები, ანუ HomeFragment - ზე პირველი რომელი გამოჩნდებოდა, ხოლო რომელი - მეორე.  ეს ინფორმაცია ჩავაწოდეთ HomeFragment - ს და ასე მივიღეთ აპლიკაციის ძირითადი სახე.

   ProfileFragment - ზე სხვადასხვა სერვისები გაქვს.ჩვენ შეგვიძლია პაროლის შეცვლა. რომ დავაჭერთ change password ღილაკს, **Navigation Component -  ის** საშუალებით გადავალთ ChangePasswordFragment - ზე და გრაფებში შევიყვანთ ახალ პაროლს. თუ ორივე გრაფაში სწორად მივუთითებთ პაროლს, change password ღილაკზე დაჭერით წარმატებით ჩანაცვლდება ძველი პაროლი ახლით. 
   
   ასევე ProfileFragment - ზე გვაქვს log out - ის ღილაკი, რომელზეც დაჭერით გამოვა დიალოგი, გვინდა თუ არა ანგარიშიდან გასვლა. თუ მივუთითებთ დიახს, **Navigation Component - ის საშუალებით** დავბრუნდებით LoginFragment - ზე. თუ მივუთითებთ არას, დიალოგი გაქრება და ისევ ProfileFragment - ზე დავრჩებით.  ეს ფუნქცია გავაკეთეთ **Dialogs - ის** გამოყენებით. 
   
   ამასთან ერთად გვაქვს privacy terms checkbox. მომხმარებელს ის მონიშნული ექნება თუ არ ექნება, ამ ინფორმაციას ჩვენ შევინახავთ და ანგარიშიდან გასვლის შემთხვევაშიც კი ის არ შეიცვლება. ეს მოვახერხეთ **Shared Preferences - ის** გამოყენებით.
   
   QouteFragment - ზე გვაქვს ჩვენი აპლიკაციის მთავარი ნაწილი, ციტატები. ამ ფრაგმენტზე ყოფნისას მომხმარებელს შეუძლია „სქროლოს“ იქამდე, სანამ სიის ბოლოს არ მიაღწევს. ეს ფუნქცია **Recycler View - ის** საშუალებით შევქმენით. 
   
   თავდაპირველად შევქმენით item_quote (Layout Resource File), სადაც ერთი ციტატის სახე განვსაზღვრეთ. შემდეგ fragment_quote - ში (Layout Resource File) გამოვიყენეთ **Recycler View**, რომელსაც ჩავაწოდეთ item_quote და ის გავამრავლეთ, რომ მიგვეღო ფრაგმენტის სახე. ეს იმიტომ ვქენით, რომ შეგვძლებოდა იმდენი ციტატის ჩაწერა აპლიკაციაში, რამდენსაც მოვისურვებდით. **Recycler View** გვეხმარება მესხიერების დაზოგვაში, რაც აპლიკაციას ზედმეტად არ გადატვირთავს. 
   
   შევქმენით Qoute ფრაგმენტი (Kotlin Class/File), სადაც განვსაზღვრეთ რა სახის data უნდა გვქონოდა. შემდეგ შევქმენით QuoteRecyclerAdapter, სადაც განვსაზღვრეთ რომელი მონაცემი სად უნდა გამოჩენილიყო ფრაგმენტზე, რამდენი ციტატა იქნებოდა და როგორი სახე ექნებოდა ციტატას. ხოლო უკვე QuoteFragment - ში ჩავაწოდეთ ყველა ზემოაღნიშნული ინფორმაცია და შევიტანეთ ყველა ის ციტატა, რომელიც რეალურ დროში ჩანს ჩვენს აპლიკაციაში.




